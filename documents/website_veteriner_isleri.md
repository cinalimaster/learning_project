# Veteriner İşleri - Sancaktepe Belediyesi

Veteriner İşleri, bağlı olduğu yasal mevzuatlar doğrultusunda görevlerini en iyi şekilde yerine getirmeyi ve bu hizmet kalitesini sürekli kılmayı ilke edinmiştir.

Hayvan ve çevre sağlığı gibi hassas ve kritik bir alanda çeşitli projeler geliştirerek hayata geçirmektedir. Müdürlük, Zabıta Müdürlüğü ile iş birliği içinde **Gıda Denetim ve Kontrol Birimi** oluşturmuş olup, gıda maddelerinin güvenliğini sağlamak amacıyla üretim, satış ve toplu tüketim yapılan yerlerde gerekli denetimleri gerçekleştirmektedir.

Ayrıca, vektörlerle (haşere ve kemirgenlerle) mücadele, Geçici Hayvan Bakımevi ile sokak hayvanlarının muayene, aşılama, tanı, tedavi ve operasyon gibi hekimlik faaliyetleri aralıksız sürdürülmektedir.

Personelimiz, meslek içi eğitim seminerleriyle kendini sürekli geliştirerek kamu hizmeti kalitesini artırmayı hedeflemektedir.

**Yetki ve Sorumluluklar**

Belediye Veteriner Hekimlerinin yetki, görev ve sorumlulukları aşağıdaki kanun ve mevzuatlarla düzenlenmiştir:

-   5199 sayılı Hayvanları Koruma Kanunu

-   6343 sayılı Veteriner Hekimliği İcrasına Dair Kanun

-   3285 sayılı Hayvan Sağlığı ve Zabıtası Kanunu

-   5393 sayılı Belediye Kanunu

-   5996 sayılı Veteriner Hizmetleri, Bitki Sağlığı, Gıda ve Yem Kanunu


**Veteriner İşleri Şefliği Görev Tanımı**

-   Çevre ve hayvan sağlığının korunması,

-   Sokak hayvanlarının rehabilitasyonu,

-   Aşılama, muayene ve tedavi hizmetleri,

-   Vektörlerle mücadele,

-   Bulaşıcı ve salgın hastalıklarla mücadele,

-   Sahipli ve sahipsiz hayvanların kayıt altına alınması,

-   Gıda üretim, satış ve toplu tüketim yerlerinin belediye mevzuatına uygun denetimi,

-   Veteriner Hekimliği ile ilgili kanun ve mevzuatlara ilişkin şikayetlerin değerlendirilmesi,

-   Gıda güvenliği, mutfak ve kişisel hijyen konularında eğitimlerin düzenlenmesi,

-   Yerel hayvan koruma görevlileri ve canlı hayvan satış yerleri sorumlularına yönelik eğitim seminerleri,

-   Sivil toplum kuruluşlarıyla iş birliği içinde proje üretimi, planlaması ve uygulanması.


**Veteriner Biriminin İşleyişi**

Belediyemiz çağrı merkezi aracılığıyla alınan vatandaş başvuruları, sivil toplum kuruluşları, muhtarlıklar ve doğrudan birimimize iletilen talepler, aynı gün içerisinde titizlikle değerlendirilerek çözüme kavuşturulmaktadır.
