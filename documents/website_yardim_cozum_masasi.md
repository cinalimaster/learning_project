# Yardım Masası / Çözüm Masası - Sancaktepe Belediyesi

Sancaktepe Belediyesi Sosyal Yardım Servisi olarak, ilçemizde yaşayan ihtiyaç sahibi vatandaşlarımızın **Çözüm Masası**’na yaptıkları ilk başvuruları alıyor ve Sosyal Yardım Programımıza kaydediyoruz. Başvuruların ardından sosyal incelemeler yapılmakta; alınan kararlar doğrultusunda talep edilen yardımlar, imkânlarımız çerçevesinde karşılanmaktadır.

Mağdur durumdaki aileler, hem Çözüm Masası’nı ziyaret ederek hem de telefonla kolaylıkla başvurularının durumu hakkında bilgi alabilmektedir. Zor durumda olan vatandaşlarımızın sorunları, yardım masası personelimiz tarafından titizlikle dinlenmekte; en kısa sürede gerekli işlemler yapılarak ihtiyaçları karşılanmaktadır.
