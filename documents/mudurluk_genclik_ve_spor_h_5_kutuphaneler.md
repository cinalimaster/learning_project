# Sancaktepe Belediyesi Halk Kütüphaneleri

Sancaktepe Belediyesi kütüphaneleri, vatandaşların bilgiye, kültüre ve eğitime erişimini kolaylaştırmayı amaçlar. Kütüphanelerin en temel görevi, kitaplar, dergiler ve ansiklopediler gibi geniş ve güncel bir koleksiyon sunmaktır. Bu koleksiyon, kurgu, kurgu dışı ve çocuk kitapları gibi farklı türlerde eserleri barındırır. Bu kaynakları ya kütüphane içinde okuyabilir ya da bir üyelik kartıyla belirli bir süre için ödünç alabilirsiniz. Ödünç alma hizmeti, bilgiye erişimi herkes için erişilebilir kılar ve kitap satın alma maliyetini ortadan kaldırır.

---

## Kütüphanelerimizin Sunduğu Başlıca Hizmetler

- **Kitap ve Süreli Yayın Koleksiyonları:** Kütüphaneler, edebiyattan bilime, tarihten sanata kadar geniş bir yelpazede kitap, dergi ve ansiklopedi gibi kaynakları okuyucuların kullanımına sunar. Bu kaynakları kütüphane içinde okuyabilir ya da ödünç alabilirsiniz. Kitap ödünç alabilmek için kimliğinizle beraber kayıt oluşturduktan sonra **15 gün süreyle 2 adet** kitap ödünç alabilirsiniz.

- **Araştırma ve Çalışma Alanları:** Kütüphaneler, ders çalışmak, araştırma yapmak veya sakin bir ortamda okuma yapmak isteyenler için ideal bir mekândır. Sessiz çalışma salonları ve bireysel çalışma masaları bulunur. Referans kütüphanecileri, kullanıcıların bilgiye ulaşmasına ve araştırma süreçlerinde doğru kaynakları bulmalarına yardımcı olur. Bu alanlar, özellikle öğrencilere ve serbest çalışanlara önemli bir destek sunar.

- **Bilgi Okuryazarlığı ve Sosyal Etkileşim:** Halk kütüphaneleri, toplumsal yaşamın bir parçasıdır. Çeşitli kitap türleri, süreli yayın hizmetleri, eğlenceli çocuk kütüphaneleri ve dijital dünyaya erişim hizmetleri ile her yaştan insana hitap eder. Kütüphaneler, farklı yaş gruplarından bilgi okuryazarlarını bir araya getirerek sosyal etkileşimi artırır ve kültürel bilinci güçlendirir.

- **Bilgisayar ve İnternet Erişimi:** Kütüphaneler, internet erişimi olmayan veya bilgisayarı bulunmayan kullanıcılara ücretsiz bilgisayar ve Wi-Fi hizmeti sunar. Kullanıcılar, araştırma yapmak, ödevlerini tamamlamak, iş başvurusu yapmak veya ders çalışmak amacıyla internet ve bilgisayar hizmetlerinden yararlanabilir. Bu hizmet, dijital okuryazarlığı teşvik eder ve temel hizmetlere erişimi kolaylaştırır.

Halk kütüphaneleri, her yaştan ve her kesimden insana hitap eden, bilgiye erişimi demokratikleştiren ve toplumun kültürel gelişimine katkıda bulunan dinamik merkezlerdir.

---

## Kütüphane Bilgileri

Gençlik ve Spor Hizmetleri Müdürlüğüne bağlı 5 ana kütüphane bulunmaktadır:

1. Prof. Dr. Necmettin Erbakan Halk Kütüphanesi
2. Dr. Kadir Topbaş Kütüphanesi
3. Abdurrahmangazi Mahallesi Kütüphanesi
4. Sarıgazi Öğretmen Ali Ercan Kütüphanesi
5. Rings AVM Kütüphanesi

### 1. Prof. Dr. Necmettin Erbakan Halk Kütüphanesi

- **Çalışma Saatleri:** Haftanın 7 günü 08.30-22.00
- **Kapasite:** 250 kişilik oturma kapasitesi
- **Kitap Sayısı:** 72.000 kayıtlı kitap
- **Bölümler:** Dijital kütüphane, çocuk kütüphanesi ve süreli yayınlar bölümü bulunmaktadır.
- **İkram:** Belirli saatlerde simit, poğaça, kek ve çay ikramları yapılmaktadır.
- **Üyelik:** Kimlik kartı veya ehliyet ile yapılır.
- **İletişim:** 0216-561-2044
- **Adres:** Abdurrahmangazi Mahallesi, Abdurrahmangazi Caddesi, No: 14, Sancaktepe/İstanbul

### 2. Abdurrahmangazi Mahallesi Kütüphanesi

- **Çalışma Saatleri:** Haftanın 7 günü 08.30-22.00
- **Kapasite:** 92 kişilik oturma kapasitesi
- **Kitap Sayısı:** 7.600 kayıtlı kitap
- **Bölümler:** Süreli yayınlar bölümü bulunmaktadır. Kütüphane bahçesinde satranç alanı mevcuttur.
- **İkram:** Belirli saatlerde simit, poğaça, kek ve çay ikramları yapılmaktadır.
- **Üyelik:** Kimlik kartı veya ehliyet ile yapılır.
- **İletişim:** 0216-620-9892
- **Adres:** Abdurrahmangazi Mahallesi, Mersin Sokak, No: 12, Sancaktepe/İstanbul

### 3. Dr. Kadir Topbaş Kütüphanesi

- **Çalışma Saatleri:** Haftanın 7 günü 08.30-22.00
- **Kapasite:** 90 kişilik oturma kapasitesi
- **Kitap Sayısı:** 7.000 kayıtlı kitap
- **İkram:** Belirli saatlerde simit, poğaça, kek ve çay ikramları yapılmaktadır.
- **Üyelik:** Kimlik kartı veya ehliyet ile yapılır.
- **İletişim:** 0216-621-2404
- **Adres:** Yunus Emre Mahallesi, Barbaros Bulvarı, No: 12, Sancaktepe/İstanbul

### 4. Sarıgazi Öğretmen Ali Ercan Kütüphanesi

- **Çalışma Saatleri:** Pazartesi/Cumartesi günleri 09.00-19.00
- **Kapasite:** 112 kişilik oturma kapasitesi
- **Kitap Sayısı:** 5.400 kayıtlı kitap
- **Bölümler:** Süreli yayınlar bölümü bulunmaktadır.
- **İkram:** Belirli saatlerde simit, poğaça, kek ve çay ikramları yapılmaktadır.
- **Üyelik:** Kimlik kartı veya ehliyet ile yapılır.
- **İletişim:** 0216-698-1192
- **Adres:** Kemal Türkler Mahallesi, Osmangazi Caddesi, No: 11, Osmanlı Çarşı, Sancaktepe/İstanbul

### 5. Rings AVM Kütüphanesi

- **Çalışma Saatleri:** Haftanın her günü 09.00-21.00
- **Kapasite:** 148 kişilik oturma kapasitesi
- **Kitap Sayısı:** 11.696 kayıtlı kitap
- **Bölümler:** Çocuk bölümü ve süreli yayınlar bölümü mevcuttur.
- **Üyelik:** Kimlik kartı veya ehliyet ile yapılır.
- **İletişim:** 0216-784-7951
- **Adres:** Veysel Karani Mahallesi, Osmangazi Caddesi, No: 158/1, Sancaktepe/İstanbul

---

## E-Kütüphane

Sancaktepe Belediyesinin dijital kütüphane kataloğuna, belediye ana sayfası üzerinden **"Kütüphane"** başlığı altında bulunan **"E-kütüphane"** linki ile ulaşılabilmektedir.

- **E-kütüphane linki:** [https://kutuphane.sancaktepe.bel.tr/](https://kutuphane.sancaktepe.bel.tr/)