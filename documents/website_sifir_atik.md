# ÇEVRE KORUMA VE SIFIR ATIK YÖNETİMİ HİZMETLERİ

## GERİ DÖNÜŞÜM ATÖLYESİ

Sancaktepe ilçe sınırlarımız içerisinde geri dönüşüm atölyemizin kurulumunu tamamladık. Atölyemiz; AHŞAP, METAL ve DÖŞEME Atölyelerinden oluşmaktadır.

Atıl Durumdaki Ahşap Ürünlerinden Kuş Yuvası, çiçeklik, kedi yuvası vb. ürünler Yapılarak Geri Dönüşüm İle Kullanıma Kazandırılmaktadır. Ayrıca atıl durumdaki ahşap malzemeler tesisimize getirilerek ihtiyaç sahibi ailelere masa dolap vb. ürünler yapılarak teslim edilmektedir.

## Dünya Çevre Günü Sancaktepe’de Coşkuyla Kutlandı

5 Haziran Dünya Çevre günü dolasıyla, çocuklarımızda çevre bilinci ve farkındalık oluşturmak amacıyla düzenlenen etkinlik yoğun katılım altında Meydan Park’ta gerçekleşti. Sancaktepe’de Dünya Çevre Günü gerçekleştirilen bir dizi etkinlikle kutlandı. Geri dönüşüm ürünlerinin yer aldığı, maskotların müzik eşliğinde çocuklarla dans ettiği ve eğlenceli anların oluştuğu programda çevrenin önemi vurgulandı. Renkli görüntülerin oluştuğu ve vatandaşların çocukları ile birlikte yoğun ilgi gösterdiği programda düzenlenen etkinliklerde hem çevrenin önemine vurgu yapıldı hem de katılımcılar eğlenceli anlar yaşadı. Sancaktepe Meydan Park’ta gerçekleşen etkinlikler kapsamında illüzyon, Jonklör, Halk Oyunları gösterisi, bilgi ve oyun yarışmaları gibi etkinlik gerçekleşti. Ayrıca Sancaktepe Belediyesi Sıfır Atık stantları ile atıklardan üretilen kıyafet defileri katılımcılara sunuldu. Gün boyu süren etkinlikler kapsamında katılımcılara çevre bilincini aşılamak amacıyla çeşitli hediyeler takdim edildi.

## SIFIR ATIK

İlçe genelinde Sıfır Atık Sisteminin kurulması için öncelikle etkin ve verimli bir şekilde uygulama ve izlenim sağlanması açısından sıfır atık ekibimizi kurduk. Daha sonra mevcut durumu göz önünde bulundurarak sıfır atık yönetim planını hazırladık. İhtiyaç duyulan tüm ekipmanlar belirlenerek vatandaşın kolay ulaşabilecekleri odak noktalara yerleştirildi. Personelimiz başta olmak üzere tüm hizmet binalarımızda, okullarda, sitelerde ve konutlarda sıfır atık eğitimleri ve bilinçlendirme çalışmaları yapıldı. Sistemin düzenli bir şekilde yürümesi için çalışma ekibimiz tarafından izleme kontrol yapılmakta ve varsa uygulamada aksayan yönler tespit edilip önlem alınmaktadır.

## İnşaat ve yıkıntı atıkları

Kaçak hafriyat dökümlerinin önüne geçilmesi için arazide gerekli çalışma ve denetimlerimiz yapılmaktadır. Gerekli önlemlerin alınması hususunda dökümlerin yapıldığı veya dökülmesi muhtemel arsaların sahiplerine tebligatlar yapılmaktadır.,

## GÜRÜLTÜ VE KOKU ÖLÇÜM FAALİYETLERİ

-   Müdürlüğümüz bünyesindeki 7 personelin Çevre Mühendisleri Odasının düzenlemiş olduğu Çevresel Gürültünün Değerlendirilmesi eğitimleri tamamlanmış, ölçüm ve raporlama konusunda sertifika almaları sağlanmıştır.
-   Zabıta memuru destekli gürültü ölçüm ve denetim ekipleri kurulmuştur.
-   İlçe genelindeki gürültü konulu şikayetlerin takip ve kontrolü sağlanmakta, gerekli ölçümler yapılıp ilgili yönetmeliğe uygun olarak sonuçlandırılmaktadır.

# İklim Değişikliği

### İKLİM DEĞİŞİKLİĞİ İLE MÜCADELEMİZ

İklim değişikliği ile mücadele kapsamında öncelikle belediyemiz karbon ayak izini çıkararak karbon salınım miktarını azaltma ve çevreye verilen zararın en aza indirgenmesi için tasarruf çalışmalarımız devam etmektedir. Ayrıca Sancaktepe ilçe geneli karbon ayak izi hesaplama çalışmalarına başlayarak ilçemize Yeşil Belediye ibaresini almayı hedeflemekteyiz. Küresel İklim Değişikliği ile mücadele kapsamında yapılan çalışmalarımız sitemizde güncel olarak yayınlanacaktır.

**[Sancaktepe İlçesi Sera Gazı Envanter Raporu](https://cevre.sancaktepe.bel.tr/Sancaktepe%20Sera%20Gaz%C4%B1%20Envanter%20Raporu-yeni.pdf)**

# İKLİM DEĞİŞİKLİĞİ ÇALIŞMALARIMIZ

-   Hizmet binalarımızın denetim ve kontrolleri
-   Hizmet binası armatür değişimi çalışması
-   Bilgisayar denetimleri
-   Okul ziyaretleri ve bilinçlendirme çalışmaları
-   Etiket çalışması
-   Perlatör dağıtımı (su tasarruf aparatı)
-   Sera gazı envanteri ve karbon ayak izi çalışmaları
-   Elektrik tüketimi yüksek ek hizmet binamızı belirleyerek uygun olan binalarımıza yenilenebilir enerji kaynağı çalışmaları
-   Sancaktepe ilçesi sera gazı envanterinin çıkarılması
-   Sancaktepe ilçesi mahalle bazlı baca gazı envanterinin çıkarılması
-   Enerji verimliliği haftası

## HİZMET BİNALARIMIZIN DENETİM VE KONTROLLERİ

-   Hizmet binalarımızın faturalarını inceleyerek elektrik tüketiminde reaktif güç nedeniyle cezalı duruma düşen aboneliklerimiz belirlenip yapılan düzenlemelerle yıllık ortalama 200.000 ₺ elektrik tüketiminden tasarruf sağlanmıştır.
-   Hizmet binaları denetimlerinde güvenlik için aydınlatma sistemi açık bırakılan armatürlerden kaynaklanan tüketim gece görüşlü kamera sistemi ve harekete duyarlı sisteme dönüştürme projesi ile yıllık yaklaşık 30.000 ₺ gibi tasarruf sağlanmıştır.

## HİZMET BİNASI ARMATÜR DEĞİŞİMİ ÇALIŞMASI

-   Yapılacak LED armatür değişimi ile aydınlatmada % 40 ‘a yakın tasarruf sağlanacaktır.
-   LED aydınlatmada daha fazla performans alınıp bakım maliyeti minimize edilecektir.
-   Ek hizmet binalarımızı ziyaret ederek ’’5627 sayılı Enerji Verimliliği Kanunu’’ gereğince enerjinin verimli kullanılması yönünde ve tasarruf yöntemleri hakkında bilgilendirmeler yapılmıştır.
-   Hizmet binalarımızda fazla enerji tüketimine neden olan aydınlatma diğer ve elektrikli cihazlarla ilgili gerekli yazışmalar yapılarak ivedi tasarruf tedbirleri alınması talep edilmiştir.

## BİLGİSAYAR DENETİMLERİ

-   Farklı tarihlerde yapılan denetimler ve yazışmalar neticesinde yıllık ortalama 112.842 ₺ elektrik tüketiminden tasarruf sağlanmıştır.

## OKUL ZİYARETLERİ VE BİLİNÇLEDİRME ÇALIŞMALARI

-   Okul ve Bilgievlerimizi ziyaret ederek öğrenci ve öğretmenlerimize ’’5627 sayılı Enerji Verimliliği Kanunu’’ gereğince enerjinin verimli kullanılması yönünde ve tasarruf yöntemleri hakkında bilgilendirmeler yapılmıştır.
-   Toplamda 2100 öğrenciye enerjinin verimli kullanılması ve tasarrufu hakkında bilgilendirme yapılmıştır.

## ETİKET ÇALIŞMASI

-   Ek hizmet binalarımıza, okullarımıza ve koşularımıza dağıtılmak üzere etiket çalışması yaparak tasarruf tedbirleri doğrultusunda toplumsal bilinçlendirmeyi hedefledik.
-   Alınan ve alınacak tedbirler doğrultusunda ilçemizde açığa çıkacak karbon ayak izimizi (sera gazı) miktarını azaltacağız.

## PERLATÖR DAĞITIMI

-   Dağıtımı yapılan perlatörlerden (musluk tasarruf aparatı)kaynaklı su ayak izimizi azalttık. (Günlük ortalama 9,6 bin m³-Aylık ortalama 288 bin m³) Su tasarruf yapılmaktadır.

## SERA GAZI ENVANTERİ ÇIKARIMI ÇALIŞMALARI

-   Sera gazı envanter çalışmasını yaparak 2019,2020 yılı Sancaktepe Belediyesi karbon ayak izi çalışmasını tamamladık.
-   Sancaktepe ilçesi karbon ayak izini belirlemek için envanter toplama çalışmaları devam etmektedir.
    \-İGDAŞ 2018-2019-2020-2021 yılı Sancaktepe doğalgaz tüketim miktarları
    \-AYEDAŞ 2018-2019-2020-2021 yılı Sancaktepe elektrik tüketim miktarları

-   Karbon ayak izimizi çıkarıp veri doğrulamasını yaptıktan sonra ISO 14064-1 belgesini almayı hedeflemekteyiz.
-   İstanbul Anadolu Yakasında ilk Yeşil Dostu Belediye olmayı hedefliyoruz.
-   Sancaktepe ilçesi sera gazı envanterinin çıkarılması devam etmektedir.
-   Sancaktepe ilçesi mahalle bazlı baca gazı envanterinin çıkarılması devam etmektedir.

## ELEKTRİK TÜKETİMİ YÜKSEK EK HİZMET BİNAMIZI BELİRLEYEREK UYGUN OLAN BİNALARIMIZA YENİLENEBİLİR ENERJİ KAYNAĞI ÇALIŞMALARI

-   Sancaktepe belediyesi hizmet binası 257 kwp –198 kwe güneş santrali
    Kurdurmayı düşündüğümüz santral 5745 adet ağacın temizlediği kadar havayı temizleyecektir ve bu sayede yıllık 138.030 kg karbon gazı salınımı engellenecektir.
-   Sancaktepe belediyesi nikâh sarayı 633,68kwp –528kwe güneş santrali
    Kurdurmayı düşündüğümüz santral 12.965 adet ağacın temizlediği kadar havayı temizleyecektir ve bu sayede yıllık 311.535 kg karbon gazı salınımı engellenecektir.
-   Necmettin Erbakan külliyesi 356kwp –297kwe güneş santrali
    Kurdurmayı düşündüğümüz santral 7.270 adet ağacın temizlediği kadar havayı temizleyecektir ve bu sayede yıllık 174.218 kg karbon gazı salınımı engellenecektir.