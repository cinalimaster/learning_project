# Sancaktepe Bilim Merkezi

## Genel Bilgiler

Sancaktepe Bilim Merkezi, **planetaryum**, **gözlemevi** ve **deney ünitelerinden** oluşur. Tüm eğitim ve etkinlikler Sancaktepe Belediyesi'nin **ücretsiz** hizmetidir.

- Hafta içi ilkokul, ortaokul ve lise grupları **randevu** ile ziyaret edebilir.
- Bireysel ziyaretçiler cumartesi günleri merkezi gezebilir.
- Okulların tatil dönemlerinde kayıtlı öğrencilerle **bilim okulu programları** düzenlenir.
- Yaz aylarında **teleskoplarla Ay ve gezegen gözlemleri** yapılır.
- İlçedeki okullarda **Astronomi Öğrenci Seminerleri** gerçekleştirilir.
- ZOOM üzerinden bağlantılarla merkeze gelemeyen öğrencilere **çevrim içi astronomi eğitimleri** verilir.
- Öğrencileriyle bilim merkezi gezisi yapmak isteyen öğretmenlerin 0216 311 90 18 numaralı telefonu arayarak randevu alması gerekir.

Bugüne kadar yaklaşık **250.000 kişi** Sancaktepe Bilim Merkezi'ni ziyaret etmiştir.

---

## Bilim Merkezi Gezisi

Hafta içi okul grupları için 09:30, 11:00, 13:00 ve 15:00 saatlerine randevu verilir. Bu gezilerde planetaryumda astronomi sunumu ve film gösterimi, deney ünitelerinde anlatım ve serbest zaman, bulutsuz havalarda ise teleskop ile Güneş gözlemi yapılır. Her seans yaklaşık **90 dakika** sürer. Öğretmenlerin randevu için 0216 311 90 18 numaralı telefonu araması gerekmektedir.

Cumartesi günleri ise bireysel ziyaretçiler 10:00, 13:00 ve 15:00 saatlerindeki seanslarda bilim merkezini gezebilir.

---

## Bilim Okulları

Yarıyıl tatilinde **Kış Okulu**, yaz tatilinde ise **Yaz Okulu** adı altında bilim okulu programları gerçekleştirilir. 5'er günlük programlarda **STEM** temalı atölye çalışmaları yapılır. Astronomi, Biyoloji, Kimya, Havacılık ve Ahşap Oyuncak alanlarında öğrencilerin deneyerek öğrenmelerine imkân sağlanır. Başvurular tatil öncesinde Sancaktepe Belediyesi'nin internet sitesi üzerinden online olarak alınır ve gruplar kontenjanla sınırlıdır. Bugüne kadar **5 binin üzerinde öğrenciyle** atölye çalışmaları gerçekleştirilmiştir.

---

## Gece Gözlemleri

Ay ve gezegenlerin görünür konumda olduğu ya da tutulmaların gözlenebildiği zamanlarda, hava durumunun uygun olması halinde gece gökyüzü gözlemleri düzenlenir. Teleskoplarla Ay, Mars, Jüpiter ve Satürn gibi gök cisimleri incelenir ve çıplak gözle görülebilen gök cisimleri hakkında bilgilendirme yapılır. Öğrenciler için astronomi temalı atölye çalışmaları ve planetaryum seansları düzenlenir. Etkinlikler Sancaktepe Belediyesi'nin sosyal medya hesapları üzerinden ilan edilir ve internet sitesi üzerinden başvuru alınır. Etkinlikler kontenjanla sınırlıdır. Bugüne kadar **45 farklı etkinlikte binlerce kişi** gece gözlemlerine katılmıştır.

---

## Astronomi Öğrenci Seminerleri

İlçedeki okulların talep etmesi halinde okullarda astronomi temalı etkinlikler gerçekleştirilir. Öğrencilerin ünite konularını kapsayacak şekilde anlatım ve soru-cevap etkinlikleri düzenlenir. Katılım yoğunluğuna göre astronomi atölye çalışmaları ve teleskopla Güneş gözlemi de yapılır. İlgili okul görevlisinin 0216 311 90 18 numaralı telefondan talepte bulunması gerekmektedir. Bugüne kadar **75 farklı kurumda** etkinlik gerçekleştirilmiştir.

---

## Canlı Astronomi Dersleri

Ülkenin dört bir yanındaki öğrencilerle ZOOM üzerinden bağlantı kurularak etkinlikler gerçekleştirilir. Ünite konularını kapsayan anlatımların ardından soru-cevap etkinliği ile öğrencilerin soruları cevaplanır. Etkinlik düzenlemek isteyen öğretmenin 0216 311 90 18 numaralı telefondan bilgi ve randevu alması gerekmektedir. Bugüne kadar **81 farklı ilden 53.365 öğrenciye** ulaşılmıştır.

---

## Sancaktepe Bilim Merkezi İletişim Bilgileri

**Adres:** Eyüp Sultan Mah. Ulubatlı Hasan Cad. No:1 Sancaktepe/İSTANBUL
**Telefon:** 0216 311 90 18