# Gıda Denetim ve Kontrolü - Sancaktepe Belediyesi

**Tüketici Haklarının Korunması ve Gıda Denetimleri**

Belediyemiz, halk sağlığının korunması ve tüketici haklarının güvence altına alınması amacıyla denetim faaliyetlerini aralıksız sürdürmektedir. İlçemizde faaliyet gösteren işletmeler, **6502 sayılı Tüketicinin Korunması Hakkında Kanun** ve ilgili mevzuatlar çerçevesinde düzenli olarak kontrol edilmekte; gerekli durumlarda yasal işlemler uygulanmaktadır.

Pazar yerlerinde ise;

-   **5393 sayılı Belediye Kanunu**,

-   **5957 sayılı Sebze ve Meyveler ile Yeterli Arz ve Talep Derinliği Bulunan Diğer Malların Ticaretinin Düzenlenmesi Hakkında Kanun**,

-   ve **Pazar Yerleri Hakkında Yönetmelik** hükümleri kapsamında çeşitli denetimler gerçekleştirilmektedir.


Bu kapsamda:

-   **Terazi ve ölçü aletleri** kontrol edilmekte,

-   **Etiket ve fiyat bilgileri** incelenmekte,

-   **Tüketiciyi yanıltıcı davranışlara** karşı gerekli müdahaleler yapılmaktadır.
    Ayrıca çevre kirliliğine yol açabilecek olumsuzluklara müdahale edilerek pazarlarda **düzen ve temizlik** sağlanmaktadır.


**Gıda Güvenliği ve Hijyen Denetimleri**

Tütün ve sadece ilaç olarak kullanılan maddeler dışındaki, insanlar tarafından yenilen veya içilen tüm maddeler **gıda maddesi** olarak tanımlanır. Bu kadar geniş kapsamlı ürün yelpazesinde, gıda maddelerinin **birincil üretimden tüketime kadar** her aşamada güvenliğinin sağlanması, halk sağlığı açısından hayati öneme sahiptir.

**Gıda güvenliği**; “**çiftlikten çatala**” ya da “**tarladan sofraya**” şeklinde özetlenen süreci kapsayarak, üretim, işleme, ambalajlama, depolama, dağıtım, satış ve tüketim gibi tüm aşamalarda sağlıklı koşulların oluşturulmasını amaçlar.

Bu doğrultuda, **Veteriner İşleri, Sağlık ve Zabıta Müdürlüklerimiz** iş birliğiyle oluşturulan **Gıda Denetim Ekipleri**, belediyemiz sınırları içindeki:

-   Büfe,

-   Lokanta,

-   Fırın,

-   Pastane,

-   Kasap,

-   Market gibi işletmelerde düzenli denetimler gerçekleştirmektedir.


Denetimlerde:

-   **Asgari teknik ve hijyenik koşulların** sağlanıp sağlanmadığı,

-   **Gıda maddeleriyle temasta bulunan malzemelerin uygunluğu**,

-   **Ürünlerin sağlığa uygunluğu** kontrol edilmektedir.


Bu çalışmalarla hem **gıda güvenliği** hem de **tüketicinin korunması** amaçlanmakta; ayrıca işletmecilerin ve tüketicilerin **bilgi ve bilinç düzeylerinin artırılması** hedeflenmektedir.
