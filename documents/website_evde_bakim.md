# Evde Bakım Hizmeti - Sancaktepe Belediyesi

Sancaktepe Belediyesi, 65 yaş üstü veya engelli, kronik rahatsızlıkları nedeniyle bakıma muhtaç vatandaşlarımıza ücretsiz **Evde Sağlık ve Sosyal Destek Hizmeti** sunarak, yaşam kalitelerini artırmayı ve ailelerine destek olmayı amaçlamaktadır. Bu hizmetle, yaşlı veya bedensel engelliliği sebebiyle evde özel tıbbi bakıma ihtiyaç duyan Sancaktepelilerin kişisel bakım ve sağlık ihtiyaçları, aileleri ile birlikte yaşadıkları ortamda karşılanmaktadır.

Hizmet, paramedik, acil tıp teknisyeni, sağlık memuru ve hemşireler tarafından verilmektedir. Gerektiğinde tıbbi danışma ve hasta nakil ambulansı hizmeti de sunulmaktadır.

Evde Kişisel Bakım ve Muayene Hizmetimizden faydalanmak için **311 11 11** numaralı telefondan randevu alabilirsiniz.

**Hizmet Kapsamı**

-   Normal araç ile taşınamayan hastalar (omurga, kalça, bel kırıkları, cam kemik hastaları),

-   Günlük ihtiyaçlarını karşılayamayan yatalak ve felçli hastalar,

-   Kemoterapi ve radyoterapi gören kanser hastaları,

-   Yatağa bağımlı engelli hastalar (spastik engelli, akli dengesi yerinde olmayan),

-   60 yaş üstü yaşlı hastalar,

-   Terminal dönemde olup hastane koşullarına ihtiyaç duymayan, doğal yaşam ortamında bakıma ihtiyaç duyan hastalar.


**Birim İçi Verilen Hizmetler**

-   Kan grubu tespiti ve kan grubu kartı verilmesi,

-   Tetanoz aşılaması,

-   Belediye personeli için gerekli tıbbi tedavi,

-   Kuruma reçete ile başvuran hastalar için tıbbi tedavi.


Bu hizmetimizle Sancaktepe’de yaşayan tüm ihtiyaç sahiplerinin sağlık ve sosyal destek hizmetlerine kolayca ulaşması sağlanmaktadır.