# Yeşil Kart Başvurusu Nasıl Yapılır ? - Sancaktepe Belediyesi

**Kimler Yeşil Kart Talebinde Bulunabilir?**

Sosyal güvenlik kurumlarından herhangi birinin güvencesi altında olmayan ve gelir durumu, 1475 sayılı İş Kanunu’na göre belirlenen asgari ücretin vergi ve sosyal sigorta primi dışındaki miktarının üçte birinden az olan vatandaşlar,

Özel kanunlarla sağlık hizmetlerinden ücretsiz faydalanma hakkı tanınan kişiler (örneğin, 2022 sayılı Kanun kapsamındakiler),

**İlk Başvuruda İzlenecek Yol:**

Yeşil Kart talebinde bulunacak kişi, form 5 ve kendisine ait bir adet fotoğraf ile birlikte Yeşil Kart Bürosu'na başvurusunu yapar. Başvuru sonrası, Yeşil Kart inceleme formu ilgili büro görevlileri tarafından aşağıdaki kurumlara gönderilerek aile durumu incelenir ve yaklaşık 1 ay içinde başvuru sonucu açıklanır.

**_Başvurunun incelendiği kurumlar:_**

-   Tapu Sicil Müdürlüğü (Tapu)

-   Belediye Mali İşler Müdürlüğü

-   Vergi Dairesi

-   Emniyet (Trafik Tescil Kayıtları ve Mahalli Araştırma)

-   Sosyal Güvenlik Kurumu (SGK)

-   Jandarma

-   Sosyal Yardımlaşma ve Dayanışma Vakfı (SYDV)
