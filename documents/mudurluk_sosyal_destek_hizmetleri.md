# Sosyal Destek Hizmetleri Müdürlüğü ve Hizmetleri

Sosyal Destek Hizmetleri Müdürlüğü, Sancaktepe Belediyesi bünyesinde sosyal ve ekonomik zorluk yaşayan vatandaşlara yönelik hizmetler sunan bir birimdir. Hizmetler, Sosyal Yardım İşleri, Sosyal Hizmet, Engelli Hizmetleri ve Sağlık Hizmetleri şeflikleri aracılığıyla yürütülür.

---

### **Sosyal Yardım Başvurularının Değerlendirilmesi**
- Müdürlük, inceleme ekipleriyle vatandaşların evlerinde sosyal inceleme yapar.
- Bu incelemeler sonucunda hazırlanan raporlar, Yardım Esasları Değerlendirme Komisyonu'na sunulur.
- 2024 yılında 11.777 ailenin sosyal incelemesi yapılmış ve uygun görülenlere yardım sağlanmıştır.

---

### **Sosyal Destek Kartı Projesi**
- İhtiyaç sahibi ailelere düzenli maddi destek sağlamak amacıyla 2024 yılında Sosyal Destek Kartı projesi başlatılmıştır.
- Belirlenen 8.792 ailenin kartlarına toplam 62.826.500,00 TL yükleme yapılmıştır.
- Sosyal destek kartı almak isteyen vatandaşlar, kimlik fotokopisi, nüfus kayıt örneği, kira sözleşmesi ve kira ödediğine dair dekont belgesi ile belediyeye başvurabilir.

---

### **Gıda Yardımı**
- Sosyal inceleme sonucunda ihtiyaç sahibi olduğu tespit edilen 3.696 aileye 2024 yılında gıda kolisi dağıtılmıştır.
- Ramazan ayında kurulan iftar çadırlarında 30 gün boyunca yaklaşık 150 bin kişiye iftar yemeği verilmiştir.
- Glutensiz gıda yardımı almak isteyen vatandaşlar, çölyak hastalığını belgeleyen rapor, kimlik fotokopisi, nüfus kayıt örneği ile belediyeye başvurabilir.
---

### **Sevgi Mağazası**
- Hayırseverlerin desteğiyle işletilen Sevgi Mağazası, ihtiyaç sahiplerine ücretsiz giyim malzemeleri sağlar.
- 2024 yılında 1.975 aileye, 8.633 kişiye toplam 43.165 parça giyim malzemesi ulaştırılmıştır.
- Sevgi mağzasından kıyafet yardımı almak isteyen vatandaşlar kimlik fotokopisi, nüfus kayıt örneği, kira sözleşmesi ve kira ödediğine dair dekont belgesi ile belediyeye başvurabilir.

---

### **Eğitim Yardımı**
- İhtiyaç sahibi öğrencilere yönelik eğitim destekleri sunulur.
- 2024 yılında 353 öğrenciye okul kıyafeti, 6.000 öğrenciye çanta ve kırtasiye malzemesi desteği sağlanmıştır.
- Üniversite sınavına hazırlanan 3.344 öğrencinin YKS başvuru ücretleri karşılanmıştır.
- Üniversiteyi kazanan 943 öğrenciye 12.500 TL eğitim yardımı yapılmıştır.
- Eğitim yardımı almak isteyen vatandaşlar kimlik fotokopisi, nüfus kayıt örneği, kira sözleşmesi ve kira ödediğine dair dekont belgesi ile belediyeye başvurabilir.

---

### **Doğal Afetler Sonrası Yardım**
- Doğal afetlerden (deprem, sel, yangın) etkilenen, evi hasar yanan, su basan veya hasar gören ailelere eşya yardımı yapılmaktadır. 56 aileye ev eşyası, tadilat ve onarım yardımları yapılmıştır.
- İkinci el eşya bağışları toplanarak 53 ihtiyaç sahibi vatandaşa ulaştırılmıştır.
- Eşya yardımı almak isteyen vatandaşlar kimlik fotokopisi, nüfus kayıt örneği, itfaiye raporu ile belediyeye başvurabilir.

---

### **Medikal Yardımlar**
- Engelli, yaşlı ve hasta vatandaşlara medikal sağlık malzemeleri desteği sağlanır.
- 2024 yılında 359 aileye hasta yatağı, tekerlekli sandalye, hasta bezi ve diğer medikal malzemeler temin edilmiştir.
- Çölyak hastası 69 aileye 168 koli glütensiz gıda paketi dağıtılmıştır.
- Medikal sağlık malzemesi yardımı almak isteyen vatandaşlar kimlik fotokopisi, nüfus kayıt örneği, engelli veya hasta raporu ile belediyeye başvurabilir.
---

### **Şehit ve Gazi Aileleri Destekleri**
- 2024 yılında 161 şehit ailesi ve gazi ziyaret edilerek, maddi ve manevi destek sağlanmıştır.

---

### **Acil Hayat Butonu Hizmeti**
- Yalnız yaşayan 65 yaş üstü vatandaşlara "Acil Hayat Butonu" hizmeti sunulur.
- Acil durum çağrısı yapan 41 vatandaşa sağlık, temizlik ve sıcak yemek gibi hizmetler sağlanmıştır.

---

### **Engelli Dinlenme Evi (EDEV) Hizmetleri**
- Engelli Dinlenme Evi (EDEV), engelli vatandaşlara günlük bakım ve sosyal aktiviteler sunar.
- 2024 yılında 560 engelli üye, toplam 2.699 defa misafir edilmiştir.
- Kahvaltı, öğle yemeği, spor, atölye çalışmaları ve geziler düzenlenmiştir.
- Engelli vatandaşlara özel servis araçlarıyla ulaşım desteği sağlanmıştır.
- Engelli Dinlenme Evi (EDEV) Hizmetinden faydalanmak isteyen vatandaşlar 0216 561 29 58'nolu telefon üzerinden Sosyal Destek Hizmetlerine başvuru yapabilir.

---

### **Çeşitli Ev İhtiyaçları Yardımı**
- Vatandaşların günlük yaşam ihtiyaçlarını karşılamak için çeşitli yardımlar yapılır.
- 2024 yılında 1.150 aileye soba, kömür, odun, battaniye, oyuncak, temizlik malzemesi, bebek bezi, bebek maması ve et yardımı gibi destekler sağlanmıştır.