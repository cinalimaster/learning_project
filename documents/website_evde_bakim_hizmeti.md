# Evde Kişisel Bakım Hizmeti - Sancaktepe Belediyesi

**EVDE KİŞİSEL BAKIM HİZMETİ**

**Kadın ve Aile Hizmetleri Müdürlüğü**

Kadın ve Aile Hizmetleri Müdürlüğümüz koordinesinde yürütülen **Evde Kişisel Bakım Hizmeti**, yaşlı, engelli veya sağlık sorunları nedeniyle kişisel bakımını kendi başına yerine getirmekte zorlanan vatandaşlarımıza ücretsiz olarak sunulmaktadır.  
Bu hizmetle bireylerin yaşam kalitesinin artırılması, temel bakım ihtiyaçlarının karşılanması ve toplumsal dayanışmanın güçlendirilmesi hedeflenmektedir.

**Hizmet Kapsamı:**

-   Kişisel temizlik uygulamaları (saç ve sakal tıraşı, tırnak kesimi vb.)  
    

**Kimler Faydalanabilir?**

-   65 yaş ve üzeri yalnız yaşayan bireyler  
    
-   Engelli bireyler  
    
-   Sağlık raporu ile ihtiyaç sahibi olduğu belgelenmiş kişiler  
    

**Başvuru Yöntemi:**  
Vatandaşlarımız hizmetten yararlanmak için bağlı bulundukları **mahalle muhtarlıkları** aracılığıyla veya doğrudan **Kadın ve Aile Hizmetleri Müdürlüğümüze** başvuru yapabilirler.

**EVDE TEMİZLİK HİZMETİ**

**Kadın ve Aile Hizmetleri Müdürlüğü**

Belediyemiz tarafından sosyal belediyecilik anlayışıyla sürdürülen **Evde Temizlik Hizmeti**, temizlik ihtiyacını kendi imkânlarıyla karşılayamayan yaşlı, engelli ve bakıma muhtaç bireylere yönelik olarak ücretsiz şekilde sunulmaktadır.  
Hizmet kapsamında, vatandaşlarımızın yaşam alanlarının sağlıklı ve hijyenik koşullarda sürdürülmesine destek olunmakta; yaşam kalitelerinin artırılması amaçlanmaktadır.

**Hizmet Kapsamı:**

-   Genel ev temizliği (oda, mutfak, banyo, tuvalet vb.)  
    
-   Toz alma, süpürme ve silme işlemleri  
    
-   Cam silimi ve yüzey temizliği  
    
-   Kullanılan alanların hijyenine yönelik uygulamalar  
    

**Kimler Faydalanabilir?**

-   65 yaş ve üzeri yalnız yaşayan bireyler  
    
-   Ağır kronik hastalığı veya engeli bulunan bireyler  
    
-   Sosyal inceleme sonucuna göre ihtiyaç sahibi olduğu belirlenen haneler  
    

**Başvuru Yöntemi:**  
Vatandaşlarımız, hizmetten faydalanmak için bağlı bulundukları **mahalle muhtarlıkları** aracılığıyla ya da doğrudan **Kadın ve Aile Hizmetleri Müdürlüğümüze** başvuruda bulunabilirler.
