# Taziye Hizmeti Cenaze Hizmeti - Sancaktepe Belediyesi

Sancaktepe Belediyesi Sosyal Yardım İşleri Müdürlüğü bünyesinde faaliyet gösteren cenaze işleri ve taziye ekibimiz, ilçemizde yakınları ölen, vefat eden, hayatını kaybeden vatandaşlarımızın acılarına ortak olmaktadır. Vefat haberi alındığında, ekibimiz derhal acılı aileye Belediye Başkanımızın başsağlığı dileklerini iletmektedir.

Taziye ziyaretlerinde, cenaze evlerine gelen misafirlere cenaze sahiplerinin ihtiyaçları doğrultusunda ikramlar yapılmakta; hocamız eşliğinde Kur’an-ı Kerim okunarak dualar edilmektedir.

Cenaze yakınlarının mezarlıklara ulaşımı için evlerinin önünden veya cami önünden otobüs tahsis edilmektedir.

Yoğunluk veya kötü hava koşulları nedeniyle cenaze evinde yer sıkıntısı yaşanması durumunda, uygun bir alana taziye çadırı kurulmakta ve taziye ziyaretleri burada kabul edilmektedir.
